---
date: 2020-01-18
title: Prima giornata di ritorno
image: images/vuoto.jpg

---

Si riaccendono i riflettori sul campionato regionale Fitet Lombardia di tennis tavolo con la prima giornata
del girone di ritorno.

Brilla di luce propria la D1b che ribalta con gli interessi il risultato dell’andata. 6 a 1 per Masciangelo e
compagni, bravi a imbastire una tattica di gioco idonea a superare la formazione del TT Asd Don Bosco
Arese B. Una vittoria che vale doppio, vista l’inaspettata sconfitta della capolista che ridà speranze concrete
di una qualificazione ai play off per la compagine cernuschese.

Escono sconfitte da due impegnative trasferte la D1A e D1C, quest’ultima sfiora l’impresa in casa del TT
Coniolo prima in classifica, cedendo solo all’ultima partita.

Ottima prova della D2A, che vince in rimonta ai danni del TT Antonio Banfi, un 4 a 3 che consolida i
cernuschesi al terzo posto del girone L.

Battuta d’arresto per la D2B che subisce una pesante sconfitta in casa del TT Urania. Uno stop che pone fine
alla striscia positiva di vittorie inanellate sino ad ora, ma che lascia ancora intatta la speranza per una
meritata promozione.

Niente da fare per la D2C, un secco 5 a 2 relega la formazione rosso-blu in una posizione di classifica
preoccupante.

Da registrare le due sconfitte per la D3 e D3C.
