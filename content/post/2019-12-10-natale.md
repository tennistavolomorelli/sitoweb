---
date: 2019-12-10
title: Natale con i fiocchi solo per la D2A e D2B
image: images/natale.jpg

---
La settima giornata del campionato Fitet Lombardia di tennis tavolo fotografa una situazione di classifica non troppo esaltante per le squadre del TT Morelli.

Sono ancora una volta le formazioni della D2 a dare le maggiori soddisfazioni. La D2A ritrova il suo capitano dopo un leggero infortunio e batte con un perentorio 5 A 2 il TT Asd Asca B di Cassano d’Adda. Partita dominata con tutti i giocatori concentrati e sempre all’altezza, determinati a conquistare una preziosa vittoria che vale il momentaneo terzo posto in classifica con una partita da recuperare.

Le vittorie sofferte sono quelle che ti gasano e ti danno la spinta per fare ancora meglio.
In questa ultima giornata del girone di andata la D2B consolida il primato in classifica sfoderando una prestazione esaltante, sotto 3 a 0 nei primi incontri recupera sino ad ottenere un’insperata vittoria contro il TT San Giorgio Limito.

Settima sconfitta per la D1A che a Vigevano soccombe per 6 A 1 contro il TT Florens garlasche agricola.

Risultato bugiardo per la D1B, ospite del TT Antonio Banfi costringe i padroni di casa agli straordinari portando molte partite al 5 set. Una prima parte di campionato che vede la compagine cernuschese stabilmente a metà classifica con la speranza di fare meglio nel girone di ritorno.

La D1C in quel di Bergamo deve rimandare ancora la prima vittoria, un 4 A 3 a favore del TT US Olimpia che ha saputo sfruttare al meglio la maggiore esperienza dei suoi giocatori.

La D2C sfiora l’impresa ma deve arrendersi per 4 a 3 al TT Arengario A di Monza. Buone le prestazioni di Novaga , Novali e Servadio che vincendo una partita a testa incrementano il loro bottino personale.

Sconfitte amare per la D3A e D3B, sembra che abbiano smarrito la vena positiva che li ha contraddistinti nella prima parte di campionato, sapranno con un lavoro mirato ritagliarsi ottime soddisfazioni dopo la pausa invernale.
