---
date: 2020-03-08
title: La Morelli ritorna in A2!
image: images/a2femminile.jpg

---

La notizia era nell’aria già da qualche giorno, ma ora che è arrivata da parte del consiglio nazionale la conferma ufficiale che tutti i campionati 2019-2020 sono annullati in casa Morelli c’è aria di festa.  

Dopo 15 anni, la squadra femminile composta da Arianna Magnaghi, Gaia Masciangelo e Rebecca Spaziante (primi nel proprio girone) ha ottenuto la meritata promozione e parteciperà al campionato di serie A2 nella prossima stagione. 

L’amore per questo sport, il sudore versato in ogni singolo allenamento e la tenacia con la quale le ragazze hanno affrontato ogni singola partita ha permesso loro di raggiungere questo straordinario risultato. 
Un ringraziamento va anche al mister Leto Emanuele, che con costante impegno ha plasmato un gruppo solido e ben coeso. 

La seconda notizia molto positiva è la promozione della D2B. Il quartetto composto da Giovanni Grieco, Michele Crippa, Michele Ciulla e Alessandro Bonalumi ha rispettato il pronostico di inizio campionato, vincendo il proprio girone e guadagnando la promozione in D1.

![D2B](/images/D2B.jpg)
 
Gli esperti giocatori del tennis tavolo Morelli hanno espresso per tutta la durata di questo anomalo campionato un livello di gioco eccellente, impreziosito spesso da scambi di altissimo livello. Un applauso e un grazie alla squadra che ha permesso alla società cernuschese di iscrivere ben quattro formazioni nel prossimo campionato di D1.
 
Attualmente attendiamo le nuove disposizioni per la ripresa delle attività e speriamo che il prossimo DPCM del 17 maggio ci possa fornire indicazioni positive sullo svolgimento degli eventuali allenamenti. 