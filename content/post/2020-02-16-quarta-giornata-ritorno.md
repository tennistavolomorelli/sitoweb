---
date: 2020-02-16
title: Quarta giornata di ritorno
image: images/hi/d3b.jpg

---

La quarta giornata del girone di ritorno del campionato fitet Lombardia di tennis tavolo non ha riservato colpi di scena
di particolare rilievo tutte le 8 squadre del Tennistavolo Morelli hanno rispettato i pronostici confermando le buone
prestazioni dei singoli e consolidando le posizioni di classifica.

La D1 B supera l’ostacolo del Tennistavolo Nerviano e sfrutta l’ottima giornata di Masciangelo e Ciavarella. La coppia parte con il freno a mano tirato nel doppio ma cresce in modo esponenziale nei singoli incontri vincendo per 4 a 3.

La D1C regala emozioni e colleziona un'altra vittoria ai danni del TT Asca di Cassano d'Adda. Partita tirata , giocata in modo esemplare dalla formazione rosso blu, capace di valorizzare le abilità dei propri atleti e portare a casa 2 punti importanti per la corsa ai play out.

Niente da fare per la D1A che incappa in una sconfitta, ma che ha visto progressi nell’intensità di gioco e velocità di palla dei nostri porta colori.

In forma smagliante la D2B (foto) lascia solo le briciole al TT Arengario B. Grieco e compagni continuano il cammino verso il traguardo della promozione dimostrando caparbietà e compattezza.

Due sconfitte per D2A e D2C che non compromettono il cammino delle squadre.

Arrivano altri due punti preziosi dalla D3B che a Milano dà continuità alla sua striscia positiva vincendo anche se con un po’ di fatica contro il TT Bonaccossa H.

