---
date: 2015-09-26
title: MAGNAGHI – MASCIANGELO campionesse italiane di doppio
image: images/doppio.png
---

Arianna conquista anche il bronzo nel singolo

Grandissimo risultato conseguito a Terni nell’ultimo weekend dalle giovani portacolori della Morelli Tennistavolo di Cernusco s/n: Vittoria finale e titolo italiano conseguito nella categoria doppio femminile di 4.a categoria della Federazione Italiana Tennistavolo!!!

Partite come teste di serie n.1 nel tabellone generale, le nostre ragazze si sono sbarazzate facilmente nei primi turni di tutte le avversarie incontrate e, giungendo in semifinale, hanno incontrato un serio ostacolo affrontando l’agguerritissima coppia Giacobelli/Polyakova dove, sotto 0-2, hanno rischiato seriamente di essere eliminate e soltanto una grande prestazione ha permesso loro di ribaltare completamente l’andamento del match portandolo a una vittoria, oramai impensabile, per 3-2.

La finale ha rappresentato, invece, una cavalcata incontrastata dove Arianna MAGNAGHI, ben sostenuta dalla splendida Gaia MASCIANGELO, ha preso letteralmente “a pallate” le contendenti piemontesi  Zucchetti e Sereno…3-0 un risultato che non ammette repliche e che consegna alle cernuschesi il tricolore, meritatissimo, della categoria. Bellissimo il momento in cui, sull’ultimo punto vincente, le due compagne ed amiche si sono abbracciate coinvolgendo anche il tecnico Emanuele LETO che le ha seguite per tutta la durata della manifestazione umbra.


Arianna, inoltre, ha conquistato anche un brillantissimo 3.o posto assoluto anche nella competizione di singolo femminile 4.a categoria, risultato che, apparentemente, sarebbe da festeggiare con grandissima gioia ma che lascia, invece, un po’ di amaro in bocca per l’andamento della semifinale che vedeva la Magnaghi in netto vantaggio per 2-0 e un parziale, nel terzo set, di 5-0 a proprio favore e dove tutto faceva presagire ad un facile accesso alla finalissima invece, come avviene spesso nel nostro sport dove la vittoria si consegue con un ultimo punto vincente, la stessa perdeva improvvisamente di concentrazione e comincia a dare segni di nervosismo che la brava avversaria, la torinese De Costanzo, avverte immediatamente per capovolgere a suo favore un incontro che sembrava non avere più storia…peccato.

Da notare che la stessa De Costanzo aveva, in un turno precedente, eliminato anche Gaia.

Non fortunata, quest’anno, la partecipazione del nostro giovanissimo Davide RAVIOLO che, inserito in un girone eliminatorio molto forte, non supera l’esame e deve riporre i sogni di gloria ad un altro momento.

​


FEDERICA COLOMBO

ASD TT Morelli Cernusco s/n
