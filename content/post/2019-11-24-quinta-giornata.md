---
date: 2019-11-24
title: Quinta giornata di campionato
image: images/quinta.jpg

---

Le grandi prestazioni sono frutto dell’esercizio e della preparazione e le nostre ragazze hanno saputo inglobare forza e tenacia, solidità e pazienza. Durante il terzo concentramento della serie B femminile hanno ottenuto due schiaccianti vittorie entrambe per 4 a 0 rispettivamente contro il TT Vallecamonica A (fino ad ora imbattuta) e il TT Canottieri Lecco, proiettando il terzetto rosa al secondo posto in classifica.

Giornata di passione per le formazioni del TT Morelli reduci da un fine settimana non proprio esaltante.

Soffre più del previsto la D2B che supera il TT isola del bosco solo alla settima partita. Un 4 a 3 ricco di emozioni che premia la caparbietà del team cernuschese abile a sfruttare le poche indecisioni offerte dalla bravissima squadra sestese.

Da registrare solo sconfitte per le 3 D1 che lasciano ambizioni e sogni di promozione. 
Imperativo cancellare questo passo falso e riprendere il cammino positivo già dalla prossima settimana.


{{< instagram B5NypY0oUQo >}}

Altri due punti fondamentali per la D3B che ha la meglio nel derby con il TT San Giorgio Limito. Ancora un 4 a 3 che da morale a tutti i componenti della squadra, consapevoli che per ottenere l’ambita promozione bisognerà lottare sino alla fine.

Frenata per la D3A, trova sulla sua strada l’esperta formazione del ASD Arcobaleno A, anche questa partita termina 4 a 3 e premia il gioco più costante dei ragazzi di Cassina de pecchi.

Si arrendono anche le 2 D2 che orfane di molti giocatori registrano sconfitte che potrebbero lasciare il segno. Appuntamento alla prossima gara con un solo obbiettivo:
