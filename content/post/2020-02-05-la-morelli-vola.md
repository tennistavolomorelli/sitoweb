---
date: 2020-02-05
title: La Morelli Vola!
image: images/D1C.jpg

---

La seconda giornata del girone di ritorno del campionato Fitet Lombardia di Tennis tavolo ha regalato
emozioni ma soprattutto miracoli sportivi che hanno esaltato le qualità dei singoli e la solidità di squadra.

La D1B ha la meglio sulla formazione delle Aquile Azzurre Big Team per 4 a 3. Una partita che già dai primi
scambi si era indirizzata nel verso giusto per la squadra cernuschese, ed una volta messo al sicuro il
risultato, un calo di concentrazione ha permesso ai milanesi di rendere meno pesante il passivo.

Ovazione per la D1C che grazie ad uno strepitoso Kien si regala la prima vittoria contro la capolista.
Impietriti, i bresciani non hanno potuto far altro che applaudire una solida e compatta formazione rosso-blu. 
Una vittoria che riaccende le speranze per il quartetto cernuschese consapevole che d’ora in poi ogni
partita sarà una battaglia.

Altro passo falso per la D1A che subisce un altro ko, 6 a 1 ai danni del TT Aquile Azzurre Young Eagle. Da
sottolineare la prestazione di Giannotti Federico che riesce a vincere la sua seconda partita lottando fino al
quinto set.

![D2](/images/D2.jpg)

En plein per le tre squadre che militano nel campionato di D2.
Soddisfazioni per la D2A che piega senza troppi patemi i cugini del TT San Giorgio Limito. La formazione di
Pioltello non riesce ad entrare in partita grazie soprattutto all’esperienza e alla qualità di gioco dei porta
colori cernuschesi.

![D2B](/images/D2B.jpg)

Finisce con un roboante 7 a 0 la trionfale giornata della D2B, un risultato che evidenzia la supremazia della
formazione di casa che ha saputo estrarre dal cilindro prestazioni molto convincenti, riuscendo in ben tre
occasioni a recuperare partite in parte compromesse.

Da applausi anche la D2C che a Bergamo espugna il campo del TT US Olimpia A. Una vittoria meritata che
coincide con il rientro del suo capitano e della new entry Paolo Mazzoni. 5 a 2 per gli alfieri di Cernusco che
con questa prestazione spingono i bergamaschi verso il fondo della classifica.

Peccato, peccato e ancora peccato per la D3A e D3B, sconfitte solo sul filo di lana rispettivamente dal Asd
Bonacossa G e TT Pieve Emanuele B. Entrambi soccombono per 4 a 3, è mancata l’esperienza e un briciolo
di fortuna per chiudere l’incontro.

