---
author: "TT Morelli"
date: 2014-09-26
linktitle:  La Morelli mantiene la C2
next:
prev:
title: La Morelli mantiene la C2
authorAvatar: hugo-logo.png
image: images/raviolo.jpg
---



Grande impresa per la ns. formazione di maggior spicco: Incontro al cardiopalma vs. Parabiago e…vittoria all’ultimo tuffo per 5-4 che consente ai ns. portacolori di poter partecipare al campionato di C2 anche per la prossima stagione a discapito dei milanesi del Parabiago che, invece, sono costretti alla retrocessione in serie D1.

Che fosse un incontro molto problematico lo si era capito già dalle settimane precedenti quando il sorteggio ci aveva abbinato contro una formazione con atleti in classifica Fitet superiore ai nostri e, quindi, i timori erano tanti.

Quasi 4 ore di combattimenti al limite della sofferenza per tutti (giocatori e sostenitori delle due squadre) con il risultato sempre in bilico, momenti di gioia sfrenata alternati a delusioni cocenti hanno contraddistinto i tanti momenti dello spareggio ma, alla fine, un urlo liberatorio da parte di tutti i cernuschesi presenti…”VITTORIA”…e poi…”GRANDI RAGAZZI”…”CI SIAMO RIPRESI LA C2”.

Eccellente la prestazione del ns. quindicenne Davide RAVIOLO che porta alla causa rosso-blu 3 punti fondamentali su cui avevamo, con un certo timore di non riuscire, auspicato per avere alcune chances di successo. Davide si è anche permesso il lusso di vincere per 3-0 anche con il loro numero uno…performance “da urlo”!

Grandissimo anche Luciano MASCIANGELO, sono suoi i 2 punti restanti…un leone, tiene botta con tutti e rimane aggrappato al risultato senza mai concedere niente di facile…eroico!

E Riccardo MIRARCHI? Nessun successo per l’altro ns. quindicenne ma che dire…ha messo in chiara difficoltà almeno due dei suoi avversari (perdendo, per un soffio, 3-2) ma ha contribuito in maniera sostanziale ai successi dei compagni di squadra permettendo loro di giocare contro avversari stremati dalla fatica… determinante!  


Niente da fare, purtroppo, per la ns. formazione di D2 che, arrivata ad un passo dalla promozione, cede, prepotentemente, per 1-5 nei confronti di un fortissimo San Michele di Ripalta Cremasca a cui vanno i ns. complimenti per il successo che vale la D1. Da registrare l’unico punto conquistato da un encomiabile Andrea ALFIERI che ha disputato un campionato con i fiocchi.

Sono da elogiare, comunque, tutti i componenti del team: Marco CALINDRI, Marco GHEZZI ed Andrea NICOLOSI…bravi, ci riproveremo l’anno prossimo.


Ciao e grazie.


FEDERICA COLOMBO

ASD TT Morelli Cernusco s/n
