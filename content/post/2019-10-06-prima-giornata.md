---
date: 2019-10-06
title: Prima giornata di campionato
image: images/2019-10-06-prima-giornata-blurred.jpg

---

Il primo week-end di ottobre è coinciso con l’inizio del campionato Fitet Lombardia di tennis tavolo a squadre. 

Tra le novità introdotte dalla federazione Lombarda c’è la nuova formula di gioco denominata miniswayling, che prevede un incontro di doppio più sei match singoli.

Il TT Morelli mette in campo ben 9 formazioni nelle varie categorie con ambizioni e obiettivi diversi, ma con un unico denominatore comune, quello di dare il massimo divertendosi.

La serie B femminile (foto) incappa in una prima sconfitta contro il TT Vallecamonica A per poi risollevarsi parzialmente nella seconda partita contro il TT San Giorgio Limito. Ottima la prestazione del nuovo acquisto Spaziante Rebecca che mette a segno due splendide vittorie.
Buon esordio per la giovanissima squadra della D1A con atleti tutti alla prima esperienza in questa categoria, comprensibilmente emozionati mostrano un gioco semplice ma efficace, che mette in difficoltà il TT Isola del Bosco. Finisce 4 a 3 per la formazione sestese, ma lascia la consapevolezza di aver giocato una buonissima partita.

In formazione del tutto rimaneggiata a causa di 2 infortuni la D1B ospite del TT Arese lascia 2 punti pesanti viste le ambizioni della squadra rosso blu. E’ un 5 a 2  che fa maturare e che non compromette il cammino della formazione capitanata da Luciano Masciangelo.
Niente da fare per la D1C che tra le mura amiche subisce una pesante sconfitta 1 a 6 contro una formazione decisamente di un’altra categoria. Spettacolare l’incontro di doppio che ha rapito l’attenzione di tutto il pubblico strappando applausi con giocate di alto livello.

I veterani della D2A vincono e convincono strapazzando gli avversari per 6 a 1. Un incontro dominato sin dai primi scambi che non lascia scampo al TT Antonio Banfi. L’esperienza e la solidità di gioco proietta il quartetto cernuschese in testa alla classifica e rafforza ancora di più la consapevolezza che potrà dare grandi soddisfazioni.

Altro 5 a 2 a favore degli ospiti nel girone I della D2, Grieco e compagni vanno a sbattere contro il muro eretto dal TT Urania formazione con ambizione di alta classifica. Buona la prestazione di tutti i componenti della compagine cernuschese che avranno tempo per trovare la forma migliore e regalarsi vittorie in un girone alla loro portata. 

Partenza da dimenticare per la D2C, gli avversari decisamente in palla impongono il proprio gioco lasciando un solo punto alla formazione cernuschese ottenuto da un convincente Novali Fabrizio. 

{{< instagram B3VO08ZH_GC >}}

Sconfitta inattesa per la D3B che si vede superare dalle Aquile Azzurre di Milano. Ottima la prestazione del capitano Marco Ghezzi, porta 2 punti alla propria formazione e dispensa consigli utili a tutti i suoi compagni. 
Esordio negativo anche per la D3A che deve arrendersi a la più gettonata formazione del Silver Lining. Finisce 6 a 1, ma un applauso va a i nostri ragazzi che hanno saputo lottare e onorare la maglia rosso blu.  
